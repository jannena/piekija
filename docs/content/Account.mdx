# Käyttäjätili
## Sisäänkirjautuminen
Sisään voi kirjautua sivun oikeassa ylälaidassa olevasta *Kirjaudu sisään*-painikkeesta. Käyttäjätunnuksen ja salasanan saa sivuston ylläpitäjän (esim. kirjasto) henkilökunnalta. Mikäli tiliin on liitetty Google-tili, voi kirjautua myös *Google-tilin avulla*-painiketta klikkaamalla.

## Tietojen muokkaus
Sisäänkirjautumisen jälkeen selain siirtää käyttäjän Omat tiedot -sivulle. Tälle sivulle pääsee myös painamalla ensin sivuston oikeassa ylälaidassa olevaa nimeä ja valitsemalla aukeavasta valikosta *Tilisi*.

Tilinäkymän etusivulla näkyy lainat, joita voi uusia painamalla *Uusi*-painiketta. Hyllyt välilehdellä voi tarkastella omia ja jaettuja hyllyjä. *Muokkaa tietoja* -välilehdellä voi muokata nimeä ja tilin salasanaa tai ottaa käyttöön kaksivaiheisen tunnistautumisen. *Lainaushistoria*-välilehdellä on näkyvissä kaikki käyttäjän aikaisemmin lainaamat nimikkeet lainaus- ja palautuspäivineen. Samalta välilehdeltä lainaushistorian keräämisen voi ottaa käyttöön tai poistaa käytöstä.

Tiliin voi halutessaan liittää Google-tilin, jonka avulla voi kirjautua sisään tilille. Tämä tapahtuu *Yhdistetyt tilit*-välilehdellä.


# Tietuetoiminnot
## Varaaminen
Tietueen voi varata hakemalla ensin tietueen haulla. Tietuesivun Nimikkeet-välilehden alaosassa on pudotusvalikko, josta tulee valita varauksen noutopaikka.

![kuva 2](/docs/img/account-2.png)

Varauksia voi tarkastella *Varaukset*-välilehdellä omissa tiedoissa (jonne pääsee painamalla kirjautuneen käyttäjän nimeä sivuston oikeassa ylälaidassa ja tämän jälkeen valitsemalla *Tilisi*). Varauksen voi peruuttaa niin kauan kuin se ei ole käsittelyssä. Tällöin *Poista varaus* -painike on näkyvissä. Varauksen noutopaikkaa ei voi muuttaa.

![kuva 3](/docs/img/account-3.png)


## Arvostelut
Kirjautuneet käyttäjät voivat arvostella tietueita. Arvostelu ei edellytä, että nimike olisi ollut lainassa. Arvostelun voi jättää tietuenäkymän alaosan *Arvostelut*-välilehdellä. Arvosteluasteikko on 1-6. Arvostelu on oletuksena julkinen. Jos arvostelun haluaa vain itsensä tarkasteltavaksi, tulee poistaa valinta kohdasta *Onko julkinen arvostelu*.

![kuva 4](/docs/img/account-4.png)

Arvosteluja voi tarkastella omien tietojen *Arvostelut*-välilehdellä. Tällä hetkellä arvostelujen sisällön tai julkisuuden muokkaaminen ei onnistu, mutta arvosteluja voi poistaa.

![kuva 5](/docs/img/account-5.png)

# Hyllyt

Hyllyt ovat virtuaalisia kirjahyllyjä. Niihin voi lisätä tietokannassa olevia tietueita, ja tietueisiin voi liittää muistiinpanoja. Hyllyjä voi jakaa muille käyttäjille, joiden kanssa hyllyä voi muokata reaaliaikaisesti.

## Uuden hyllyn luominen
Uuden hyllyn voi luoda tilinäkymän *Hyllyt*-välilehdellä. Kirjoita tekstiruutuun uuden hyllyn nimi ja paina *Luo hylly*. Hyllynäkymään pääse painamalla hyllyn luomisen jälkeen ilmestyvää hyllyn nimeä.

## Hyllyn muokkaaminen
Hyllyn julkisuutta, nimeä ja kuvausta voi muuttaa *Tietoja*-välilehdellä valitsemalla *Muokkaa*. Mikäli kyseinen painike ei ole näkyvissä, kirjautunut käyttäjä ei ole hyllyn omistaja. Ensimmäiseen tekstiruutuun kirjoitetaan hyllyn nimi ja toiseen hyllyn kuvaus. Jos hyllystä haluaa julkisen, tulee laittaa rasti kohtaan *Julkinen hylly*.

Kaikki hyllyt ovat oletuksena yksityisiä hyllyjä, eli hyllyä ei voi tarkastella kukaan muu kuin sen omistaja tai ne, joille hylly on jaettu.


## Tietueen lisääminen hyllyyn
1. Hae haulla haluamasi tietue ja siirry tietueen sivulle.
2. Valitse sivun yläosan pudotusvalikosta hylly, johon haluat lisätä tietueen, ja paina *Lisää hyllyyn*.
Pääset tarkastelemaan hyllyä joko painamalla selaimen takaisinnäppäintä muutaman kerran tai siirtymällä hyllyyn *Tilisi*-näkymän *Hyllyt*-välilehdeltä.

## Tietueen muistiinpanon muokkaaminen
1. Siirry hyllyyn.
2. Valitse muokkaa, kirjota muistiinpano tekstikenttään ja klikkaa tallenna.

## Hyllyn jakaminen
Hyllyn jakaminen on kätevä ominaisuus. Jaettua hyllyjä voivat muokata reaaliaikaisesti kaikki ne, joille hylly on jaettu.

1. Siirry hyllyyn ja valitse *Jaa*-välilehti.
2. Kirjoita kenttään sen käyttäjän käyttäjätunnus (usein myös kirjastokortin numero) ja paina *Jaa*.

Jakamisen voi lopettaa painamalla *Lopeta jakaminen*. Se, jolle hylly on jaettu, löytää hyllyn siirtymällä oman käyttäjätilinsä tiedoissa *Hyllyt*-välilehdelle ja siellä *Jaettu kanssani*-välilehdelle.